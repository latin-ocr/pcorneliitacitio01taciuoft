X

ingenio Victorii profectae, quas ille a collatione libri Florentini
distinxit praeposito οὓ (h. e. corriye). Quam diligentissime autem fieri
potuit, Victorii notas expressi, ne minimis quidem omissis.»

Probe ergo tenendum Victorium codicem Med. Ι. non contulisse,
nunquam vidisse. At propter omnium harum collationum diversitatem
haud infrequentem et propter silentium modo Pichenae, modo GronovH,
modo del Furiae et in codice ΙΙ. maxime Victorii factum est, ut vel
post Waltheri ac Bekkeri diligentes curas adhuc nullo certo funda-
mento niteretur, sed admodum fluctuaret tota Taciti critica tractatio.
Quocirca saepe iam a philologis desideratum est, ut nova collatio
quam accuratissima institueretur, quae priorum vitia corrigeret, omis-
siones suppleret, perpetuam rationem etiam scripturae haberet3 quo·
tandem in hac saltem parte diplomatica, quam nunc dieunt, acquie-
scere liceret neque iam restaret nisi coniecturalis, cui sane etiam ln
posterum magnus erit campus.

lam quod permulti optarant, ego pro virili parte exsequi statui3
quo in consilio egregie adiutus sum auxilio optimi amici, cui praeci-
pue, quidquid boni inest novae huic curae, debebunt lectores. Etenim
honestissimis redemptoribus sumptus haud exiguos liberalissime sub-
ministrantibUS, Io. Georgius Baiterus, collega meus, annis superioribus
bis Florentiam profectus est ibique codicem utrumque Mediceum denuo
excussit, ingenti labore praesertim in extricanda difficillima illa scri-
ptura Langobardica codicis 11. et indagandis litterarum evanidarum
vestigiis exhausto, ac semper comparatis inter se Waltheri et del
, Furiae testimoniis, antequam codices ipsos examinaret. Quo autem res
semel transigeretur neque postmodum moroso alicui cavillatori locus
foret propter levissimas quasdam omissiones totam curam inique addu-
bitandi atque exagitandi, quoque simul tota scripturae ratio appareret,
valde sane fluctuans praesertim in assimilationibus consonantium inritus,
irritus, ac similibus, singularum litterarum apices strenue perscrutatus
est. Ego vero religioni habui silentio praeterire vel unam litterulam
ab amico enotatam. Ipse tamen merito ad investigandam primam
librarii manum attentissimus plerumque noluit excerpere etiam recen-
tissimas correctiones Beroaldi aliorumque fortasse manu partim ver..
sibus superscriptas partim in margine additas3 nam si quid boni prae-
bent, iamdudum notae sunt et falsas cumulare nihil prorsus attinebat.

Praeterea nonnullas coniecturas amico debeo, qui insuper stre-
nuam operam insumpsit in corrigenda mecum operarum pericula.

Turici Kal. Maiis M. DCCC. XLVI.
ἢ» ἦ ⁴*

