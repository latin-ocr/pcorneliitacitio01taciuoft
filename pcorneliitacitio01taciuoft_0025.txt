''rt-‚qu-votw--v- μ Α-Ἀ ⁷ ·· Ὗ· ⁴

xix

venerat, tormentariae rei per Galliam praefectum, isque usum eius
concesserat Oberlino. Hic est codex ille, quo1duce Rhenanus et
oberlinus nonnullos quidem Taciti locos, praecipue eos, quibus nibil
paene enotatum ex aliis MSS, emendarunt et restituerunt, sed longe
plures et paene innumeros depravarunt: nam dici vix potest, quam
multa in eo vel socors stupidusque librarius corruperit et omiserit,
vel ineptus interpolator orationis contextui inculcarit.

4. Rudolphi Agricolae, recentissimus et mire interpolatus,
cuius lectiones vulgarunt Lipsius (cui eas<miserat Medius), Heinsius
et Ryckius Iacobus Gronovius. De eo Lipsius in Praefat. ad Edit.
1585: «Multa Rudolphus observarat et ad marginem libri sui ret-
tulerat, sed ita, ut iure ambigas, prompta ea e vetustissimis libris ¹)
sint, an ab ipso.»

Omnes hi et ceteri codices, qui Annalium libros XI—XVI, Histo-
riarum libros 1—V continent, ex codice Langobardico expressi sunt,
inde ab eo tempore, quo ille in Bibliotheca S. Marci Florentina a
magno illo Cosmo depositus est: nullum enim novi, de quo affirmari
possit, antiquiorem eum esse a. 1444, quo illa condita est. Atque
eo dumtaxat nomine inter se differunt, quod unus minimum, fortasse
aliquot descripti sunt ex Langobardico ipso, alii ex huius ἐκτύποις
lectu utique multo facilioribus, ac promptioribus inventu iis, quibus
Florentiam adire non vacabat. Ingens autem varietatis multitudo in
his rivulis varie ex se deductis tribuenda est partim merae scripto-
rum librariorum negligentiae, partim licentiae illi criticae, qua Itali
saeculi XV. in antiquorum scripta grassabantur. Ergo vera utilitas
luorum codicum duo tantummodo ad capita redit: in iis enim, qui ex
Langobardico ipso ducti sunt, exeunte saeculo XV. nonnulla nunc
prope evanida aut correctionibus obscurata fortasse facilius certiusque
legi atque exscribi etiamtunc poterant: porro in his atque aliis ex illius
ἀπογράφοις ductis manifesto sunt aliquot scripti non ab operariis mer-
cede conductis, sed a viris critico sensu praeditis, quorum correctiones
consulto factae interdum saltem, quamvis raro, probabiles dici possunt.

Similis olim erat auctoritas veterum editionum a walthero diligen-
tissime collatarum, quae post Baiteri curam iam prope ad nihilum
redacta est, praeterquam ubi in iis reperitur coniectura aliqua ex

1) Sic multi tunc vocabant etiam elegantes ilios codices, qui Sec. XV. exeunte
ante inventam typographiam ex officinis librariis Florentinis et Mediolanensibus pro-
dieunt. On.

