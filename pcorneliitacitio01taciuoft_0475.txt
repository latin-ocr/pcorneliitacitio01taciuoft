P. CORNELII TACITI ANNALIUM LIB. XIV. Cap. ¹l. 2. 437

(4) Gaio Vipstano C. Fonteio consulibus diu meditatum scelus non ultra
Nero distulit, vetustate imperii coalita audacia, et flagrantior in dies
amore Poppaeae, quae sibi matrimonium et discidium Octaviae incolumi
Agrippina haud sperans, crebris criminationibuS, aliquando per facetias
incusaret principem et pupillum vocaret, qui iussis alienis obnoxius non⁵
modo imperii sed libertatis etiam indigeret. cur enim differri nuptias suas?
formam scilicet displicere et triumphales avos, an fecunditatem et verum
animum? timeri ne uxor saltem iniurias patrum, iram populi adversus
superbiam avaritiamque matris aperiat. quod si nurum Agrippina non
nisi filio infestam ferre posset, redderetur ipsa Othonis coniugio. ituram ιο
quoquo terrarum, ubi audiret potius contumelias imperatoris quam vise-
ret, periculis eins inmixta. haec atque talia lacrimis et arte adulterae
penetrantia nemo prohibebat, cupientibus cunctis infringi potentiam matris
et credente nullo usque ad caedem eius duratura filii odia. (2) tradit
Cluvius ardore retinendae [Agrippinam] potentiae eo usque provectam, ntis

4. Vipstano Ursinus: uipsano M - C. Ritterus: om. M — consulibus corr. M: consuli.
(sic) pr. M — 3. poppee M - 4. criminationibus incusaret principem et aliquando per r.
pupillum vocaret Vertranius. - facet-ias M — 5. incusaret--uocaret M: incusare--vocare
Lipsius. — 40. redderetur Acidalius: redditur M; reddatur alii. — 45. ardore retinendae
Agrippinam M: Agrippinam ardore retinendae alii. (Aprippinam delevit Ritterus.)

4. Gaio Vipstano cet.] Nomina horum con-
sulum C. Vipstanus Apronianus, C. Fonteius
Capito firmantur inscriptione Neapolitana
nuper reperta atque edita in Bullettino dell'
Inst. arch. 4834, p. 50, ubi consule Borghe-
sium. Cf. Mommsen lnscr. R. N. 3067. -
G. Fonteio] Praenomen codicibus et editio-
nibus deerat: sed Tacitus ubi consules in
anni principio nominat, exceptis Caesaribus,
semper bina nomina posuit, nunquam unum,
neque causa cogitari potest ulla, cur ab ea
consuetudine h. l. deficeret. Sed nonne fa-
cilius est seribere cum 1. Fr. Gronovio Gaiis
Vipstano Fonteio consulibus? Taciti mos et
concinnitas verborum aliter suadet; cf. 4, 4.
42, 64. 5, 4. Rrrrsn. C. Fonteius filius vi-
detur Fonteii Capitonis consulis a. u. 765
(4, 36). Eius caedes narratur Eist. 4, 7. -
coalita] Cf. Liv. 26, 40: in insula tum pri-
mum nova pace coalescente. 29, 34 : coalescens
reanum. Tropus desumptus est a planta,
quae firmas iam radices egit et increvit.
Participio coalitus primus usus est Tacitus;
cf. 43, 26. nist. 4, 55. — flagrantior in dies
amore Poppaeae] Quia in dies magis flagrabat
Poppaeae amore, eo facilius ab ea ad omne
scelus instigari poterat. Cf. 43, 45: flagran-
tissimus in amicitia. - quae--ineusaretJ

pro quippe quae, ut quae-- incusaret. Ce-
terum est zeugma sic fere solvendum: «quae
crebris criminationibus in Agrippinam et
Octaviam prolatis, aliquando etiam incusaret
Neronem, quod talia perpeteretur.» — cri-
minationibus - per facetias] ex solita constru-
ctionis varietate, quam tantopere amat Ta-
citus. -— triumphales avos] De uno avo
materno Poppaeo‘Sabino (43, 45) per ex-
aggerationem dictum‚ ut 2, 37 M. Hortalus
liberos suos vocat proyeniem tot consulum,
tot dictatorum. — fecunditatem] Fecunditatem
suam (filium habebat ex Rufrio Crispino)
post Octaviae sterilitatem gratam fore Ne-
roni successoris cupido sciebat Poppaea.—
verum animum] Cf. nist. 4, ⁴5: blanditiae,
pessimum veri adfectus venenum, sua cuique
utilitas. Haec quoque contra Octaviam, ut-
pote quae vero adfectu maritum non colat.
—- iniurias patrum] «quas senatores, id est,
principes civitatis, continuo per Agrippinae
arrogantiam perpetiantur et de quibus aeri-
ter conquerantur.» Cf. c. ⁴⁴: pericula viris
illustribus struxisset (Agrippino). — superbiam
avaritiamque matris] Vide ⁴2, 7. — Othonis
coniugio] Cf. 43, 45 et 46,

2. Cluvius] Cf. 43, 20. Hist. 4, 8. - Acten
libertam] Cf. 43, 42. - Fabius Rusliws] Cf.

